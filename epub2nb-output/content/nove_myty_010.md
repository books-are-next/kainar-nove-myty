---
title: Konec cesty
contentType: poetry
---

<section>

Vezmi mne s sebou Dolů Někam  
Nemohu Slyšíš? S tebou Čekám  
Sem Hrůza Tvář i kamení  
Točím se v tmách A v plameni

Vezmi mne s sebou Dolů Zpět  
A pršet Zticha Zabíjet  
Tak cizí v ústech V domě Chladno  
Co zbývá S tebou Dolů Na dno

Má strašná Znovu Odejít  
Co není kam A spát a klid  
Zuřit i spát Ne po únavě  
A klika Cvaká Cvaká v hlavě

Jediná pryčna A z té pryč  
Přikryj mne Dveře Pláč a klíč  
Jediná dlažba Po ní šels ty  
A už jen ty  
A konec cesty

</section>
