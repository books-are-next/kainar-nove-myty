---
title: Kuna
contentType: poetry
---

<section>

Na kunu železa

Dvorek pět černých koutů má  
Šelestí smutná sláma  
A noční pumpa na znamení  
Stojí tu v chabém rozkročení  
Břidlice ze střech blyskotá

Na kunu železa

Kaluž má tvář Pumpa má křídlo  
Břidlice ze střech světélkuje  
Zvířecí příběh života  
Jedl se smutně jako sláma  
A rukavicí pěti koutů  
Po něčem zvolna  
Hmatá tma

Na kunu železa

Čeníšek s vousy polehounku  
Měsíční pásek na vousy  
To je co kunu zardousí  
Měsíc už z mraků vyhřezá  
A břidlicová střecha bílá

Se náhle čtverci prokreslila

</section>
