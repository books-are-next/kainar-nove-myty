---
contentType: prose
---

## Hudba

Odcizuje se nám  
Kup mu ty housle a smyčec  
                     Jenomže on už se narodil  
S ušima plnýma růžového vosku

A jak se vyvíjejí všechny druhy  
Aby líp čelily osudům horku a hlubinám  
Počínajíc Odysseem  
Rodíme se se svým voskem v uších  
                     A Sirény lahodných ostrovů Nicoty  
Pějí marně Když je míjíme

Kup mu ty housle a smyčec

Ale celá příští léta  
Budou mít na skříni malinkou mumii  
Královského novorozeněte

Hudba se mstí!  
Mrtvá hudba se mstí!  
A hluší slýchají mnohohlasy smrti  
Jen jako praskot  
Svých vlastních  
Ucpaných  
Lebek
