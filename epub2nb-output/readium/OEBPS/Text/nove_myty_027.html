<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Nové mýty</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Mladému
střelci</h2>
<p class="mlpverse">Nízko miř<br class="calibre10"/>
A dýchej zlehka<br class="calibre10"/>
Bratře</p>

<p class="mlpverse">Nepřítel to není jenom hlava<br class="calibre10"/>
Hlava je malá maličká<br class="calibre10"/>
A pod sebou má tolik měkkých věcí<br class="calibre10"/>
A pod sebou má břicho<br class="calibre10"/>
A to břicho tráví<br class="calibre10"/>
Z toho co ti nakradl v tvém domě<br class="calibre10"/>
A pod sebou má nohy<br class="calibre10"/>
A ty nohy chodí<br class="calibre10"/>
Po tvé půdě po kradené půdě</p>

<p class="mlpverse">Nízko miř<br class="calibre10"/>
A klidné prsty<br class="calibre10"/>
Bratře</p>

<p class="mlpverse">O srdci schválně jsem nemluvil</p>

<p class="mlpverse">U nás v domě byla stará lampa<br class="calibre10"/>
Ještě na olej A její malý plamen<br class="calibre10"/>
Podobal se horoucímu srdci</p>

<p class="mlpverse">A když zhasínala<br class="calibre10"/>
Zbyl z ní knot<br class="calibre10"/>
A z knotu zbyl jen drápek<br class="calibre10"/>
Černé kočky</p>

<p class="mlpverse">Se srdcem těch cizích právě tak</p>

<p class="mlpverse">Nízko miř<br class="calibre10"/>
A přesvědčíš se<br class="calibre10"/>
Bratře</p>

<p class="mlpverse">O lidech schválně jsem nemluvil</p>

<p class="mlpverse">Děcko které u nás onemocní<br class="calibre10"/>
Vidí vidí v nohách svého lůžka<br class="calibre10"/>
Modravého tvora Pojídače<br class="calibre10"/>
Z úst a z uší čouhá suchá sláma</p>

<p class="mlpverse">A on stojí Mrtvý Cizí Klidný<br class="calibre10"/>
Dítě které ho uvidí<br class="calibre10"/>
Nepoví o něm už nikomu<br class="calibre10"/>
Protože umře</p>

<p class="mlpverse">A když je pozvednou<br class="calibre10"/>
Velice lehké<br class="calibre10"/>
Jako pytlík plev<br class="calibre10"/>
Najdou pod ním čníti ze slamníčku<br class="calibre10"/>
Jedno stéblo<br class="calibre10"/>
Hrot je od krve</p>

<p class="mlpverse">Nejsou všechno lidé co se vidí</p>

<p class="mlpverse">Nízko miř<br class="calibre10"/>
A lehce dýchej<br class="calibre10"/>
Bratře</p>

<p class="mlpverse">Když se u nás rozvodnila řeka<br class="calibre10"/>
Trámy věci mrtví pluli jejím proudem<br class="calibre10"/>
Jedno zbylo proti červenému nebi<br class="calibre10"/>
Pilíř z vody<br class="calibre10"/>
Pilíř naděje</p>

<p class="mlpverse">To co slyšíš křičet šumět v sobě<br class="calibre10"/>
Je jen slovo<br class="calibre10"/>
My je všichni známe<br class="calibre10"/>
A co vidíš proti červenému nebi</p>

<p class="mlpverse">Jsou tví drazí<br class="calibre10"/>
Známí<br class="calibre10"/>
Souřadní</p>

<p class="mlpverse">Vidět všechno Vidět jediné<br class="calibre10"/>
Vidět rodný kraj a sladké obšírnosti<br class="calibre10"/>
Něžné lásky starý mnohohlas<br class="calibre10"/>
V bodě v mušce na konci tvé hlavně —</p>

<p class="mlpverse">Prosté jako dech —</p>

<p class="mlpverse">Miř<br class="calibre10"/>
Nízko<br class="calibre10"/>
Bratře</p>

</div>
</body>
</html>