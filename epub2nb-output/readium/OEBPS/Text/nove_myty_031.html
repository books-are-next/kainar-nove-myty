<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Nové mýty</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Dívka která léčí květiny</h2>
<p class="mlpverse">Dívka která léčí květiny<br class="calibre10"/>
Otec je chirurg Ona jen dochází k matce<br class="calibre10"/>
Za týden dvakrát<br class="calibre10"/>
Na cestě ze školy</p>

<p class="mlpverse">Proto je něžná Proto její duše<br class="calibre10"/>
Má ony tajemné odlesky nástroje<br class="calibre10"/>
Nástroje spícího na černém sametu<br class="calibre10"/>
Který byl odeslán na jméno jejího otce<br class="calibre10"/>
Z jedné z těch zámořských univerzit</p>

<p class="mlpverse">Vznikl tam pověstný dutý háček s jehlou<br class="calibre10"/>
Kterým se dostane zaživa k srdci<br class="calibre10"/>
Líp než čím jiným</p>

<p class="mlpverse">A sedm podřadných ďáblů s měkkýma rukama<br class="calibre10"/>
Smyslilo kýchavý gumový balónek<br class="calibre10"/>
Prašivku Ovoce marnosti<br class="calibre10"/>
Aby se tím lépe dostala zaživa —</p>

<p class="mlpverse">Aby se tím lépe dostala zaživa<br class="calibre10"/>
K mému srdci</p>

<p class="mlpverse">Někdy mi vypráví hledíc přímo do mne<br class="calibre10"/>
Ale tak vzdáleně Protože zelené křeslo<br class="calibre10"/>
Je její původní hlubinou<br class="calibre10"/>
Někdy mi vypráví o slečně azalce<br class="calibre10"/>
Jejíž stvol zlomený čistě a dobře<br class="calibre10"/>
Teď právě léčí</p>

<p class="mlpverseodsazene">(Hlubinný hlase!<br class="calibre10"/>
Myšlenko!<br class="calibre10"/>
Vodo z úst!)</p>

<p class="mlpverse">Připjala malinkou dýhu<br class="calibre10"/>
Obratnost Ale ta jiná<br class="calibre10"/>
Než v rukou zkušených dámiček<br class="calibre10"/>
Svlékajících opilého muže<br class="calibre10"/>
Svlékajících zlomeného muže</p>

<p class="mlpverse">Prstýnek z lýka A co přidá do prsti?<br class="calibre10"/>
Blaženství v záři chlorového slunce<br class="calibre10"/>
Z plováren plných těl v ohni<br class="calibre10"/>
Sušené zoufalství</p>

<p class="mlpverse">Jakýsi zápach hrající jak sval<br class="calibre10"/>
Zvedá se v slovech a ulétá —<br class="calibre10"/>
Ušlechtilost<br class="calibre10"/>
Montgolfiéra v podobě krávy<br class="calibre10"/>
Ulétá</p>

<p class="mlpverse">Dívka která léčí květiny<br class="calibre10"/>
Otec je chirurg Bydlí v nízkém domě<br class="calibre10"/>
Na předměstí posvátného ticha<br class="calibre10"/>
Zejména za dlouhých deštivých dnů<br class="calibre10"/>
Listonoši zatláčejí mrtvé oči zvonků<br class="calibre10"/>
Zmáčené akáty a černé klobouky chodí</p>

<p class="mlpverse">A neděle je A je odpoledne<br class="calibre10"/>
A lidé nejsou</p>

<p class="mlpverse">Dívka která léčí květiny<br class="calibre10"/>
Otec je chirurg Bydlí v nízkém domě<br class="calibre10"/>
V zahradě drnkává umělý potok<br class="calibre10"/>
Mohutné stromy visí celou svou<br class="calibre10"/>
Stařeckou tíhou<br class="calibre10"/>
Z berlí<br class="calibre10"/>
A třesou listím hlav</p>

<p class="mlpverse">Pěnkava kloktá Nadýmá se vztekle<br class="calibre10"/>
Řve Jitřní okna se otvírají<br class="calibre10"/>
S klapotem Bude se větrat</p>

<p class="mlpverse">První ranní vejce naklepnuté lžičkou<br class="calibre10"/>
Život uvařený za tři minuty</p>

<p class="mlpverse">Náhle se provalí záplava žlutého bahna<br class="calibre10"/>
Pomalu hrozivě budou se zdvíhat<br class="calibre10"/>
Bytosti zobáků v kořeni uskřípnutých<br class="calibre10"/>
(Že chtěly vyzobat vyďobat miláčkové)<br class="calibre10"/>
Bytosti s očima v temeni hlavy<br class="calibre10"/>
(Hle vše je minulost Žije se na starých bubnech!)<br class="calibre10"/>
Bytosti s obojky na kterých těžce už<br class="calibre10"/>
Přece však dá se číst Ještě — a<br class="calibre10"/>
Buď Trvej Zjevuj se Navěky<br class="calibre10"/>
Stvoření při chůzi šplouchající jako<br class="calibre10"/>
Nedělní vozíky s pivem<br class="calibre10"/>
Ve městě pro cizí:<br class="calibre10"/>
Praskání pěny a praskání snových cév<br class="calibre10"/>
Naplní prostory novými bitvami<br class="calibre10"/>
Jakých svět dosavad nezažil</p>

<p class="mlpverse">Dívka která léčí květiny<br class="calibre10"/>
Je krásná Více Je umělá<br class="calibre10"/>
Odporné gesto s jakým se zavrtává<br class="calibre10"/>
Do hnědých vlasů!<br class="calibre10"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Je slyšet luskání!</p>

<p class="mlpverse">Vší všeho krásna podobného krásnu<br class="calibre10"/>
Suchý zvuk hadích břich moci podobné moci<br class="calibre10"/>
A všechno v ní Kolem ní Před ní a za ní<br class="calibre10"/>
Je duté!<br class="calibre10"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Luskání!</p>

<p class="mlpverse">Zašly světadíly<br class="calibre10"/>
Nebylo jich škoda<br class="calibre10"/>
Popraskaly hráze Popukaly řeky<br class="calibre10"/>
Co po nich<br class="calibre10"/>
Města jak strupy se odloupnou<br class="calibre10"/>
Ze zdravé kůže<br class="calibre10"/>
A nebude lítosti</p>

<p class="mlpverse">Jeden svět nový a za všechny<br class="calibre10"/>
Ten který chňapá a pěje a smrdí<br class="calibre10"/>
Zvedá se v břiše a kručí když tancuje<br class="calibre10"/>
Leží když miluje Trápí se z radosti</p>

<p class="mlpverse">Jeden svět bez útlých bylinek<br class="calibre10"/>
Umělých potoků Háčků v živém srdci<br class="calibre10"/>
Jeden svět bez blbé kvákající něhy<br class="calibre10"/>
Bez lásky která se podobá<br class="calibre10"/>
Bez moci jež se jen podobá</p>

<p class="mlpverse">Svět jenž se nepodobá<br class="calibre10"/>
A jest<br class="calibre10"/>
Chci míti tady</p>

</div>
</body>
</html>