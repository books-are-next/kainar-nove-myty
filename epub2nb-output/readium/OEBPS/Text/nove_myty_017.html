<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Nové mýty</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Mí známí</h2>
<p class="mlpverse">Mí známí jemně znetvoření<br class="calibre10"/>
Mne chodí občas navštěvovat</p>

<p class="mlpverse">Nic na tom jistě ani není</p>

<p class="mlpverse">Někdy jsem doma Jindy ne<br class="calibre10"/>
Někdy jsem mrtev Jindy ne<br class="calibre10"/>
Copak já mohu vědět předem<br class="calibre10"/>
Kdy mám svůj kolík dřeva v srdci<br class="calibre10"/>
Copak já mohu vědět předem<br class="calibre10"/>
Kdo si mne k čemu vyhlídne</p>

<p class="mlpverse">Mí známí v čemsi lehce puklí<br class="calibre10"/>
To vyřazené lidské zboží<br class="calibre10"/>
A přece ještě do prodeje<br class="calibre10"/>
Mne chodí často navštěvovat</p>

<p class="mlpverse">Jsem kníže jejich divných studů<br class="calibre10"/>
Jsem pýcha jejich znetvoření<br class="calibre10"/>
Mé slovo oko z důlku vymne<br class="calibre10"/>
Když nechce vidět z krve v hlavě<br class="calibre10"/>
Znám jejich sílu jež jí není<br class="calibre10"/>
A znám je odvždy A jen právě</p>

<p class="mlpverse">Rád nechávám je dlouho čekat</p>

<p class="mlpverse">Slyším je šoupat po rohožce<br class="calibre10"/>
A kašlat jako v těžké pauze<br class="calibre10"/>
Při mrtvičnatém divadle</p>

<p class="mlpverse">Okno jde z chodby do koupelny<br class="calibre10"/>
A oni slyší mlaskat mýdlo<br class="calibre10"/>
Ohavné zvuky Na řetízku<br class="calibre10"/>
A vlhkou kůži jejíž chlupy<br class="calibre10"/>
Jdou z kořínků jak u všech rostlin<br class="calibre10"/>
(a z lidskosti jen nesmí kvésti)</p>

<p class="mlpverse">Mí známí venku tolik trpí</p>

<p class="mlpverse">Čekáme se<br class="calibre10"/>
A v tom je štěstí</p>

<p class="mlpverse">Mí známí lehce zohavení<br class="calibre10"/>
Jedlíci Slova Slova bible<br class="calibre10"/>
A já jsem z nich<br class="calibre10"/>
A dobře tak</p>

<p class="mlpverse">A když je vpustím do předsíně<br class="calibre10"/>
Kde tma je plná věšáků<br class="calibre10"/>
Vidím je hořet jako ráhna<br class="calibre10"/>
Lodi jež byla zanechána<br class="calibre10"/>
Napospas ohni který líně<br class="calibre10"/>
Tančí si po nich sem a tam</p>

<p class="mlpverse">Nic na tom ovšem ani není</p>

<p class="mlpverse">Co je to víc než znetvoření<br class="calibre10"/>
Za dne je jiná parola:</p>

<p class="mlpverse">Kuřácký jazyk jako slimák<br class="calibre10"/>
Veliký slimák Přižehnutý<br class="calibre10"/>
Nečistým kouřem z černé trávy<br class="calibre10"/>
Jim žije v ústech O své újmě<br class="calibre10"/>
Nepatří k nim Je přisát k zubům<br class="calibre10"/>
Aby jim nikdy nedovolil<br class="calibre10"/>
Povzdech a slovo které spasí<br class="calibre10"/>
Veliký slimák v jejich ústech<br class="calibre10"/>
Je hlídá Zevnitř přisátý</p>

<p class="mlpverse">Já jsem jenž za ně naříká si</p>

</div>
</body>
</html>