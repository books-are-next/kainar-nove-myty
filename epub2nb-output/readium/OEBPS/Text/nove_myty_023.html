<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Nové mýty</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Čtyři
roztomilí katané</h2>
<p class="mlpverse">Mám známé čtyři katany.</p>

<p class="mlpverse">Ten první žije z housenek<br class="calibre10"/>
a ptákům jejich vejce pije.<br class="calibre10"/>
A za prstýnek, jenž se smek<br class="calibre10"/>
z prstíku dívky, zhublé žalem,<br class="calibre10"/>
veš, máti svou, by prodal málem.<br class="calibre10"/>
Musí však ještě pocicávat.<br class="calibre10"/>
A proto rdousí v uzlech kravat<br class="calibre10"/>
vesnické cápky před zrcadly.<br class="calibre10"/>
Věřte mi, že mu kdysi vyjde<br class="calibre10"/>
z hustoty pachu v podpaždí<br class="calibre10"/>
dvé hnědých křídel, jaké mívá<br class="calibre10"/>
pořádný anděl, anděl padlý —<br class="calibre10"/>
jen co se láskou rozdráždí,<br class="calibre10"/>
jen co se trošku rozezpívá.</p>

<p class="mlpverse">Ten druhý tasí chudé kýty<br class="calibre10"/>
při chůzi jako rapíry,<br class="calibre10"/>
na čele lidském staví pot<br class="calibre10"/>
a žije v pultech krámů skrytý.<br class="calibre10"/>
Když spouští řezník závěsy,<br class="calibre10"/>
on tiše kalí průřez masem<br class="calibre10"/>
a nad včerejším skopovým<br class="calibre10"/>
on sní o jisté matróně.<br class="calibre10"/>
Ó, že ji půjde stopovat!</p>

<p class="mlpverse">Hle už je v jejím salóně<br class="calibre10"/>
a sedá kolem podobizen<br class="calibre10"/>
ten lstivý katan, jemný ovád,<br class="calibre10"/>
a vzdechem z jejích úst, kde chybí<br class="calibre10"/>
tři zadní zoubky, ne však více<br class="calibre10"/>
než chybějící rybky v strouze,<br class="calibre10"/>
již tráví malý cukrovar! —<br class="calibre10"/>
nabobtná, zduří, nedutaje<br class="calibre10"/>
tam nad umělou palmou z ráje<br class="calibre10"/>
a nad zvířetem klavíru,<br class="calibre10"/>
tak nevinným, bez předurčení.<br class="calibre10"/>
On rozmáčknutý nehtem dal by<br class="calibre10"/>
zelený detail velké malby,<br class="calibre10"/>
kde amorci a víly z niv<br class="calibre10"/>
jsou vykasáni na podiv<br class="calibre10"/>
těch návštěv, které nelze přimět<br class="calibre10"/>
do ponožek se<br class="calibre10"/>
vyzouti.</p>

<p class="mlpverse">A katan, oči vybouleny,<br class="calibre10"/>
hlídá ty čtyři drahé stěny,<br class="calibre10"/>
kde ona po třech záchvatech<br class="calibre10"/>
migrény, smutku, otylosti<br class="calibre10"/>
mu jednou přec jen dovolí,<br class="calibre10"/>
co chtěl.</p>

<p class="mlpverse">To třetí katan, katan strojků,<br class="calibre10"/>
zná mechaniku mého žalu.<br class="calibre10"/>
Nic Nikdo Nikde s číselníkem,<br class="calibre10"/>
a proud, jenž trne,<br class="calibre10"/>
proud, jenž trne.<br class="calibre10"/>
Děťátko jinak opatrné<br class="calibre10"/>
okouzlí vzhledem faráře<br class="calibre10"/>
anebo knírem strýčka-kosa:<br class="calibre10"/>
stříhá jím, stříhá, za bzukotu<br class="calibre10"/>
a ukazuje kolečka,<br class="calibre10"/>
anebo jiskří k biřmování.<br class="calibre10"/>
Má malé trati s tunely<br class="calibre10"/>
všech věcí, jež se poděly<br class="calibre10"/>
navěky neznámo kam.<br class="calibre10"/>
Otvory, kuní tlamičky,<br class="calibre10"/>
loví mu v noci prsty, nehty,<br class="calibre10"/>
a za chloupky když přitáhne,<br class="calibre10"/>
hned někdo bude spát sám.<br class="calibre10"/>
Neboť srst dělá z lidí lidi<br class="calibre10"/>
a sliny činí lásku z lásky<br class="calibre10"/>
a hvězdy rodí<br class="calibre10"/>
noc a tmu.</p>

<p class="mlpverse">Proč bych se ho bál? Má křídla.<br class="calibre10"/>
Pojídá písek, skřehotá.<br class="calibre10"/>
Jen žena, která v něm se zhlídla<br class="calibre10"/>
v továrně potmě, když on spal,<br class="calibre10"/>
na jeho těle plném strupů,<br class="calibre10"/>
železných strupů, vnějších cév,<br class="calibre10"/>
porodí dříve. Brzo potom<br class="calibre10"/>
jejího muže najdou opilého.<br class="calibre10"/>
U vápenky mu došel zpěv.</p>

<p class="mlpverse">On, chudák, viděl konec všeho<br class="calibre10"/>
v té vápence, měsícem zalité.<br class="calibre10"/>
A brzo nato<br class="calibre10"/>
umře dítě jeho.</p>

<p class="mlpverse">Čtvrtý je katan průvanu.<br class="calibre10"/>
Šeptá a syčí dírkou dveří,<br class="calibre10"/>
jíž do studny klíč vhodili.<br class="calibre10"/>
Tím připomíná hadí muže,<br class="calibre10"/>
zestárlé, tuhé, nemohoucí,<br class="calibre10"/>
co nevejdou už do ničeho,<br class="calibre10"/>
zůstanou Před, jak před zlou mocí,<br class="calibre10"/>
a Skrz jen zlostně reptají.<br class="calibre10"/>
Jindy je zpěvák komínů,<br class="calibre10"/>
a proto krade z pultů noty<br class="calibre10"/>
a opěvuje hostinu,<br class="calibre10"/>
samotářského neduživce,<br class="calibre10"/>
který si mlčky večeří<br class="calibre10"/>
před krbem v záři dobrých polen.<br class="calibre10"/>
Slaví prý sto let kleté dny.<br class="calibre10"/>
Uzamknout jej by bylo lépe,<br class="calibre10"/>
tak jak je, zlý a neoholen,<br class="calibre10"/>
a klíček vhodit do studny<br class="calibre10"/>
suché jak oko, léta slepé.<br class="calibre10"/>
Ale on mlčky vzpomíná,<br class="calibre10"/>
a v klíně mrou mu páví ruce.<br class="calibre10"/>
Andělské chóry duší na dně<br class="calibre10"/>
pějí mu, pějí z komína.<br class="calibre10"/>
Laskavé, prudké, sladké, svěží.</p>

<p class="mlpverse">Průvane, tys mne provázíval<br class="calibre10"/>
za nocí mokrých podešví<br class="calibre10"/>
a lamp a vnitřní kyselosti<br class="calibre10"/>
z žaludku do úst, bez noclehu,<br class="calibre10"/>
kdy dlažba byla z kamene<br class="calibre10"/>
tak jako nikdy. Pamatuješ?<br class="calibre10"/>
Směšná hra, ale bez žertů.<br class="calibre10"/>
Dodnes ji cítím v každé kosti.</p>

<p class="mlpverse">A dodnes cítím chladný ovan,<br class="calibre10"/>
jímž jsem jak plakát odchlipován<br class="calibre10"/>
po krásném nočním koncertu.</p>

</div>
</body>
</html>