<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Nové mýty</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Vycpávač</h2>
<p class="mlpverse">Noční hodiny<br class="calibre10"/>
Čisté a křehké<br class="calibre10"/>
Jako listy spáleného dopisu<br class="calibre10"/>
Který dosud uchoval si tvar</p>

<p class="mlpverse">To co spí dýchá tak opatrně<br class="calibre10"/>
Spát znamená octnouti se v dobré společnosti<br class="calibre10"/>
Je to dobrý stav ale tak trochu trapný<br class="calibre10"/>
Když tlačí mozek</p>

<p class="mlpverse">A v této krásné čisté noční době<br class="calibre10"/>
Usedá pan vycpávač k své práci</p>

<p class="mlpverseodsazene"><span class="calibre12">Některé nožíky
se podobají rybím čelistem</span><br class="calibre10"/>
Některé jsou zase jako bolest<br class="calibre10"/>
Bolest například Setkání<br class="calibre10"/>
Jiné se nedají pochopit<br class="calibre10"/>
Ale trnou na špičce jazyka<br class="calibre10"/>
Některé jsou jako ženský smích<br class="calibre10"/>
Ptačí střívka jsou obalena mazem<br class="calibre10"/>
Maz je otírán o skleněnou deštičku</p>

<p class="mlpverse">Vytrhává se<br class="calibre10"/>
Dvěma prsty se vytrhává<br class="calibre10"/>
Občas něco křupne v dlani</p>

<p class="mlpverse">Mezitím poslouchá zdola<br class="calibre10"/>
Jak někdo za někým volá Co není rozumět<br class="calibre10"/>
Už si nevybere nejtenčí větev<br class="calibre10"/>
Aby se na ní dal kolébat tlukotem<br class="calibre10"/>
Svého malinkého srdce<br class="calibre10"/>
V bezvětří</p>

<p class="mlpverse">Vzali mu život<br class="calibre10"/>
A vycpávač<br class="calibre10"/>
Ten vzal mu také smrt</p>

<p class="mlpverse">Už nikdy nebude hořeti ve větru</p>

<p class="mlpverse">A píši-li svou báseň…<br class="calibre10"/>
Vycpávám-li neznámého ptáka…</p>

</div>
</body>
</html>