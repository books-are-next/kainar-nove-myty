<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Nové mýty</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Slovenské
lesy hluboké</h2>
<p class="mlpverse">Slovenské lesy hluboké<br class="calibre10"/>
Nenávist hlubší je<br class="calibre10"/>
Nenávist v lese se neskryje</p>

<p class="mlpverse">A proto vycházejí partyzáni z lesů<br class="calibre10"/>
Za bílého dne</p>

<p class="mlpverse">Ta lehkost lehkostí<br class="calibre10"/>
S jakou bije hrom<br class="calibre10"/>
S jakou on hřmí když v právu je<br class="calibre10"/>
Slovenský hrom ten tancuje</p>

<p class="mlpverse">Po lebkách německé infantérie</p>

<p class="mlpverse">Z hor vidět těla nádraží<br class="calibre10"/>
Mají křeč Psotník Sabotáž<br class="calibre10"/>
A jak do lesa zavoláš<br class="calibre10"/>
Ozvěna vyjde v pásech patron<br class="calibre10"/>
A ptá se Kde</p>

<p class="mlpverse">Slovenské hory hluboké<br class="calibre10"/>
Za otce Matku Za syna<br class="calibre10"/>
Z toho tu všechno začíná</p>

<p class="mlpverse">Mají to dobře zakopáno<br class="calibre10"/>
Tam poblíž plotu<br class="calibre10"/>
V plechovém</p>

<p class="mlpverse">Eh co je na tom pěkného<br class="calibre10"/>
Umřít a potom ležet v zemi<br class="calibre10"/>
Tím krásnější je dovésti<br class="calibre10"/>
Padnout a potom ležet v zemi</p>

<p class="mlpverse">A když už ne rozdíl jiný<br class="calibre10"/>
Ne jako marný<br class="calibre10"/>
Jedlík hlíny</p>

<p class="mlpverse">Protože lesy hluboké<br class="calibre10"/>
Nenávist hlubší je<br class="calibre10"/>
Nenávist v lese se neskryje</p>

<p class="mlpverse">A proto vyšel národ z rodných lesů<br class="calibre10"/>
Ze samot plných<br class="calibre10"/>
Německého děsu</p>

<p class="mlpverse">A proto umučení vyšli žlutou branou<br class="calibre10"/>
Plamenů benzínu</p>

<p class="mlpverse">Utěšovali své bojující řkouce:<br class="calibre10"/>
Nezhynu!</p>

</div>
</body>
</html>