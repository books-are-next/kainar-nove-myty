<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Nové mýty</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Nénie</h2>
<p class="mlpverse">Až opláčete příteli svou něžnou Miládku<br class="calibre10"/>
Až zas poprvé ztratíte vědomí</p>

<p class="mlpverse">Ve vaně horké vody<br class="calibre10"/>
Neboť vaše síla ráda podléhá<br class="calibre10"/>
Vy přece o tom víte</p>

<p class="mlpverse">Až si uvědomíte jaký je nesmysl<br class="calibre10"/>
Nositi po kapsách včerejší noviny<br class="calibre10"/>
Někdo vám řekne že máte srdeční vadu<br class="calibre10"/>
Budete opatrně stoupat do schodů<br class="calibre10"/>
Ponejprv už mysle na své srdce víc<br class="calibre10"/>
Než na tu Než na tu</p>

<p class="mlpverse">Která spí Dříme Spí<br class="calibre10"/>
Na hřbitůvku kdesi v Třemešné<br class="calibre10"/>
Střežena za dne<br class="calibre10"/>
Rostlinami jemně chloupkatými<br class="calibre10"/>
A za noci svou<br class="calibre10"/>
Paní matkou Lunou</p>

<p class="mlpverse">Kterak byla maličká v své rakvi</p>

<p class="mlpverse">A přece ji vynesli nohama napřed z domu<br class="calibre10"/>
Aby ji přijaly družičky — přítelkyně<br class="calibre10"/>
Které s ostychem<br class="calibre10"/>
Snad na návštěvu<br class="calibre10"/>
S čajem S koláčky žalu</p>

<p class="mlpverse">Ach vsákla v zemi<br class="calibre10"/>
Slzami svých drahých<br class="calibre10"/>
Dalo by se napsat</p>

<p class="mlpverseodsazenekurziva">Je-li Pane třeba této trýzně<br class="calibre10"/>
Lučiště tvé a kopí</p>

<p class="mlpverse">Popravdě řečeno<br class="calibre10"/>
Měl byste zajít si k zubnímu lékaři</p>

<p class="mlpverseodsazenekurziva">Je-li Pane třeba této trýzně<br class="calibre10"/>
Lučiště tvé a kopí</p>

<p class="mlpverse">Až si budete vyplachovat ústa kysličníkem<br class="calibre10"/>
Miládka měla někdy divné chutě</p>

<p class="mlpverse">Osamocený trůn v černém pohoří<br class="calibre10"/>
Říkáte si Nikdo Nikde Nic<br class="calibre10"/>
Měl byste však něco podniknout<br class="calibre10"/>
Proti pocení rukou</p>

<p class="mlpverse">Hrajete přece docela slušně na housle<br class="calibre10"/>
A to je poslední dřevo ze stromu Pýchy v Evropě<br class="calibre10"/>
Pokud je známo</p>

<p class="mlpverse">Až opláčete příteli svou něžnou Miládku<br class="calibre10"/>
Až se rozhněváte náhle na píseň<br class="calibre10"/>
Která vás orazítkovala</p>

<p class="mlpverse">V jatečním obvodu města<br class="calibre10"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Byl jste jediný milenec<br class="calibre10"/>
V jatečním obvodu města</p>

<p class="mlpverse">Byl jste též ohněm v tmách<br class="calibre10"/>
Někdy jste svítíval až do tří do rána<br class="calibre10"/>
Snad si vás ona ani nezaslouží<br class="calibre10"/>
Celkem je dost nejisté nač umřela<br class="calibre10"/>
Možná že to bylo štěstí<br class="calibre10"/>
Některé choroby</p>

<p class="mlpverse">Zvažte se v některé lékárně<br class="calibre10"/>
v níž o vás nevědí<br class="calibre10"/>
Co vás to</p>

<p class="mlpverseodsazenekurziva">Je-li Pane třeba této trýzně<br class="calibre10"/>
Lučiště Tvé a kopí</p>

</div>
</body>
</html>