<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Nové mýty</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">

<h2 class="mlpuroven2basne">Stříhali dohola malého
chlapečka</h2>
<p class="mlpverse">Stříhali dohola malého chlapečka<br class="calibre10"/>
Kadeře padaly k zemi a zmíraly<br class="calibre10"/>
Kadeře padaly jak růže do hrobu<br class="calibre10"/>
Železná židle se otáčela</p>

<p class="mlpverse">Šedaví pánové v zrcadlech kolem stěn<br class="calibre10"/>
Jenom se dívali Jenom se dívali<br class="calibre10"/>
Že už je chlapeček chycen a obelstěn<br class="calibre10"/>
V té bílé zástěře kolem krku</p>

<p class="mlpverse">Jeden z nich Kulhavý učitel na cello<br class="calibre10"/>
Zasmál se nahlas A všichni se pohnuli<br class="calibre10"/>
Zasmál se nahlas A ono to zaznělo<br class="calibre10"/>
Jako kus masa když pleskne o zem</p>

<p class="mlpverse">Francouzská výprava v osmnáctsettřicetpět<br class="calibre10"/>
Vešla do katakomb křesťanské sektičky<br class="calibre10"/>
Smích ze tmy do tmy a pod mrtvý jazyk zpět<br class="calibre10"/>
Je vždy kus masa jež pleskne o zem</p>

<p class="mlpverse">Učeň se dívá na malého chlapečka<br class="calibre10"/>
Jak malé zvíře se dívává na jiné<br class="calibre10"/>
Ještě ne chytit a rváti si z cizího<br class="calibre10"/>
A už přece</p>

<p class="mlpverse">Ráno si staví svou růžovou bandasku<br class="calibre10"/>
Na malá kamínka Na vincka chcípáčka<br class="calibre10"/>
A proto učňovy všeljaké myšlenky<br class="calibre10"/>
Jsou vždycky stranou A trochu vlažné</p>

<p class="mlpverse">Toužení svědící jak uhry pod mýdlem<br class="calibre10"/>
Toužení svědící po malé šatnářce<br class="calibre10"/>
Sedává v kavárně pod svými kabáty<br class="calibre10"/>
Jako pod mladými oběšenci</p>

<p class="mlpverse">Stříhali dohola malého chlapečka<br class="calibre10"/>
Dívat se na sebe Nesmět se pohnouti<br class="calibre10"/>
Nesmět se pohnouti na židli z železa</p>

<p class="mlpverse">Už mu to začlo</p>

</div>
</body>
</html>